Alle masterproeven moeten elektronisch worden opgeladen in KU Loket (NIET op Toledo). Elke student die dit academiejaar een masterproef in zijn/haar ISP heeft geboekt, krijgt het item â€œMasterproef" te zien in KU Loket. Via deze webtoepassing moeten zowel de masterproef als de metadata (promotor, titel, samenvatting, ...) worden opgeladen en ingevoerd door de student. Een handleiding hiervoor vind je online:

https://www.kuleuven.be/onderwijs/examens/indienenmasterproef#handleiding.

De titel die je invoert in KU Loket verschijnt letterlijk op je officieel diplomasupplement. Deze wordt niet meer gecontroleerd. Zorg er dus voor dat je titel correct in de metagegevens wordt ingevoerd. Eens het diplomasupplement is gedrukt, is er geen weg terug.

Vanaf 7 mei 2018 en uiterlijk tot 8 juni 2018 (om 14 u) kan je elektronische masterproef worden opgeladen op KU Loket. Wacht niet tot het laatste moment zodat je onvoorziene technische problemen tijdig kan aankaarten. Ondervind je problemen bij het opladen, lees dan eerst de veelgestelde vragen in de handleiding. Pas daarna contacteer je de faculteit (dhr. Erik Calluy). Let op, mogelijk verwacht je opleiding ook een (of meerdere) papieren versie(s) van de masterproef. Informeer je hierover tijdig bij je opleiding/promotor.

Na de deadline zal de faculteit alle masterproeven onderwerpen aan een plagiaatcontrole d.m.v. professionele detectiesoftware. Wanneer plagiaat wordt vastgesteld in je masterproef wordt dit beschouwd als een vorm van examenfraude. 